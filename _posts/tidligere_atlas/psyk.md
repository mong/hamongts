---
filename: psyk
date: 2020-06-09T12:00:00.000Z
num: 10
mainTitle: Helseatlas for psykisk helsevern og rusbehandling
shortTitle: Psykisk helsevern og TSB
image: /helseatlas/img/no/psyk/frontpage.jpg
frontpagetext: Helseatlas for psykisk helsevern og rusbehandling gir oversikt
  over bruk av psykisk helsevern og tverrfagleg spesialisert rusbehandling, og
  analyserer geografisk variasjon i bruk av tenestene i Noreg i 2014–2018.
pdfUrl: /helseatlas/files/psykiskhelsevernogrus.pdf
ia: true
toc: true
lang: nn
---
<div className="ingress">
Hovudfunn frå Helseatlas for psykisk helsevern og rusbehandling er oppsummert under. Oppsummeringane inneheld også ei kort skildring av pasientutvala. Det blir vidare gitt informasjon om innbyggarane sin bruk av helsetenester i geografiske område (opptaksområde/buområde). Innbyggarane sin bruk blir målt som tal hendingar per 1 000 innbyggarar. Variasjonen i bruk mellom dei geografiske buområda er kommentert.
</div>

## Barn og unge i poliklinisk behandling
Psykiske lidingar blir ofte kalla «de unges lidelser», og i dei fleste tilfelle har lidinga vist seg hos pasienten før fylte 25 år. Gutar i psykisk helsevern blir i stor grad tilvist i barneskolealder. Hos gutar er utviklingsforstyrringar og adferdsforstyrringar mest vanlege tilstandar, og mistanke om hyperkinetisk forstyrrelse (ADHD) vanleg årsak for tilvising. Hovedvekta av jentene i psykisk helsevern blir tilvist i ungdomsskolealder. Vanlege grunnar for tilvisinga er mistanke om depresjon eller angstliding, og frå puberteten også tilpassingsforstyrringar og spiseforstyrringar. For dei minste barna kan poliklininisk behandling gjelde mødre med fødselsdepresjon, barn med autisme, premature, rusmiddelskadde eller samansett barnevernsproblematikk. 95 % av behandlinga for barn og unge i psykisk helsevern skjer poliklinisk, og dei fleste opphalda i døgnbehandling er frivillig.

### Utval og definisjonar
Barn og unge mellom 0 og 17 år som i 2014--2018 hadde minst ein poliklinisk kontakt i psykisk helsevern, tverrfagleg spesialisert behandling av ruslidingar eller hos avtalespesialistar i psykisk helsevern, er inkludert i utvalet.

Polikliniske kontaktar er definert som kontaktar der pasienten (eller pårørande) var fysisk til stades, og blei skriven inn og ut same dato (inkluderer både polikliniske konsultasjonar og dagbehandlig). Indirekte polikliniske kontaktar er ikkje inkludert. 

### Resultat
Kvart år var det 49 000 barn og unge i poliklinisk behandling ved  psykisk helsevern, tverrfagleg spesialisert rusbehandling eller hos avtalespesialist psykisk helsevern, til saman 584 000 polikliniske kontaktar per år i Noreg. 

Pasientraten varierte i buområda frå 36 til 58 barn og unge i poliklinisk behandling per 1 000 innbyggarar per år. Kontaktraten varierte i buområda frå 429 til 726 kontaktar per 1 000 innbyggarar, med 517 som gjennomsnittleg årsrate.

Barn og unge hadde i gjennomsnitt 12 polikliniske kontaktar per år, og talet varierte i buområda frå 8 til 16 polikliniske kontaktar per år.

### Kommentar
Barn og unge i poliklinisk behandling er ei stor pasientgruppe innan psykisk helsevern. Buområda med lågare folketal tenderer til å ha fleire pasientar i forhold til innbyggartal. Variasjonen mellom buområda er likevel liten både for kontaktratar og pasientratar. 

Nedgangen i poliklinisk kontaktrate for Noreg i 2018 kan vere påverka av både innføring av nytt journalsystem i nokre helseføretak i perioden, og ein auke i tenestetilbodet for barn og unge si psykiske helse i kommunane.

### Kort oppsummering av resultat i helseatlas Psykisk helsevern og rusbehandling.

- [Barn og unge - poliklinikk](/helseatlas/files/phv_faktaark_barnunge_poliklinikk.pdf)
- [Barn og unge - poliklinikk - alderssegment](/helseatlas/files/phv_faktaark_barnunge_pol_alderssegment.pdf)
- [Barn og unge - indirekte kontaktar](/helseatlas/files/phv_faktaark_barnunge_pol_indirekte.pdf)
- [Barn og unge - døgnbehandling](/helseatlas/files/phv_faktaark_barnunge_dognbehandling.pdf)
- [Vaksne - poliklinikk](/helseatlas/files/phv_faktaark_vaksne_poliklinikk.pdf)
- [Vaksne - døgnbehandling](/helseatlas/files/phv_faktaark_vaksne_dognbehandling.pdf)
- [Vaksne med alvorleg psykisk liding - poliklinikk](/helseatlas/files/phv_faktaark_vaksne_alv_pol.pdf)
- [Vaksne med alvorleg psykisk liding - døgnbehandling](/helseatlas/files/phv_faktaark_vaksne_alv_dogn.pdf)
- [Vaksne med rusliding - poliklinikk](/helseatlas/files/phv_faktaark_vaksne_rus_pol.pdf)
- [Vaksne med rusliding - døgnbehandling](/helseatlas/files/phv_faktaark_vaksne_rus_dogn.pdf)
- [Eldre - poliklinikk](/helseatlas/files/phv_faktaark_eldre_poliklinikk.pdf)
- [Eldre - døgnbehandling](/helseatlas/files/phv_faktaark_eldre_dognbehandling.pdf)
- [Eldre med alvorleg psykisk liding - poliklinikk](/helseatlas/files/phv_faktaark_eldre_alv_pol.pdf)
- [Eldre med alvorleg psykisk liding - døgnbehandling](/helseatlas/files/phv_faktaark_eldre_alv_dogn.pdf)
- [Eldre med rusliding - poliklinikk](/helseatlas/files/phv_faktaark_eldre_rus_pol.pdf)
- [Eldre med rusliding - døgnbehandling](/helseatlas/files/phv_faktaark_eldre_rus_dogn.pdf)
