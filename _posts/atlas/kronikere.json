{
  "lang": "nb",
  "date": "2022-03-01T15:25:48.202Z",
  "filename": "kronikere",
  "mainTitle": "Helseatlas for utvalgte kroniske sykdommer",
  "shortTitle": "Utvalgte kroniske sykdommer",
  "ingress": "I atlaset har vi undersøkt om bruk av helsetjenester til kronisk syke varierer avhengig av pasientenes bosted – inndelt etter helseforetakenes opptaksområder. Tilstandene som dekkes av atlaset er valgt på bakgrunn av fem kriterier, bl.a. knyttet til datakvalitet, størrelsen på pasientgruppa og hvorvidt pasientene har behov for oppfølging i spesialisthelsetjenesten over tid. ",
  "kapittel": [
    {
      "overskrift": "Om atlaset",
      "innhold": [
        {
          "type": "tekst",
          "tekst": "De ti utvalgte tilstandene i atlaset er delt opp i tre deler som vil publiseres hver for seg med noen måneders mellomrom. Første del av atlaset ble publisert 29 april 2022 og omhandler fire nevrologiske tilstander: multippel sklerose, epilepsi, parkinsons sykdom og migrene.\n\nDe to andre delene omhandler hhv. tre autoimmune sykdommer (psoriasis, inflammatorisk tarmsykdom og artritt) og tre sykdommer som har vært behandlet i tidligere helseatlas fra SKDE hvor vi nå gjør oppdaterte analyser (kols, endometriose og hjertesvikt)."
        },
        {
          "type": "faktaboks",
          "overskrift": "Utvalg av tilstander",
          "tekst": "Kroniske sykdommer er sykdommer med et langtrukkent/langvarig forløp. Mange kroniske sykdommer er livsvarige, mens andre er fullt helbredelige på lang sikt. Kroniske sykdommer kan ha svært ulik alvorlighet, og personer med samme sykdom kan ha ulikt symptomtrykk og funksjonsnivå.\n\nEn kronisk sykdom kan gi konstante plager/symptomer, eller ha en mer anfallsmessig karakter. Noen kroniske sykdommer er progredierende, slik at tilstanden forverres over tid. Andre kroniske sykdommer kan ha et mer konstant preg eller også gi bedring over tid.\nFor mange pasienter med kroniske tilstander vil behovet for tjenester endres over tid, og mange vil ha behov for en kombinasjon av tjenester både fra spesialisthelsetjenesten og kommunene.\nI internasjonalt publisert litteratur finnes det ulike definisjoner av kronisk syke (e.g. [Vip i vården](https://www.vardanalys.se/rapporter/vip-i-varden/), [Calderon-Larrañaga et al 2017](https://academic.oup.com/biomedgerontology/article/72/10/1417/2731241?login=true), [Tonelli et al 2015](https://pubmed.ncbi.nlm.nih.gov/25886580/)). Avhengig av hvilken definisjon man velger vil kronisk syke omfatte en varierende andel av pasientene som behandles i spesialisthelsetjenesten. En bred definisjon vil kunne omfatte så mye som 50-60% av alle pasienter som årlig behandles i norsk spesialisthelsetjeneste. I helseatlaset har vi begrenset oss til å undersøke et utvalg kroniske somatiske tilstander. Tilstandene er valgt ut ved hjelp av fem kriterier, hvorav tre er knyttet til tilstanden og to til datagrunnlaget:\n\n1. Tilstanden er ikke-reversibel - kan behandles, men ikke kureres\n2. Pasienten opplever et vesentlig tap av helsestatus eller livskvalitet\n3. Pasienten har behov for oppfølging i spesialisthelsetjenesten over lengre tid\n4. Data har tilstrekkelig validitet (pålitelig koding)\n5. Pasientgruppa er stor nok til at det er mulig å skille tilfeldig og systematisk variasjon\n\nUt fra disse kriteriene har vi valgt ti tilstander som dekkes av atlaset: Parkinsons sykdom, multippel sklerose, epilepsi, migrene, psoriasis, artritt, inflammatorisk tarmsykdom, hjertesvikt, kols og endometriose."
        },
        {
          "type": "faktaboks",
          "overskrift": "Datagrunnlag",
          "tekst": "Datagrunnlaget for atlaset er aktivitetsdata fra spesialisthelsetjenesten fra Norsk pasientregister (NPR) og aktivitetsdata fra kommunehelsetjenesten fra Kommunalt pasient- og brukerregister (KPR) for perioden 2018-2021. Fra KPR er det hovedsakelig data om bruk av fastlege og legevakttjenester som er benyttet. Det betyr at konsultasjoner med allmennleger ansatt ved institusjoner i kommunene som f.eks. på sykehjem, ikke er inkludert i analysene. Analysene i atlaset viser data for perioden 2019-2021. \n\nDet overordnede pasientutvalget er gjort på grunnlag av alle kontakter på sykehus eller hos fastlege/legevakt, uansett type kontakt. Når det gjelder aktivitet hos avtalespesialistene er kun spesialistkontakter (som tilsvarer polikliniske kontakter på sykehus) tatt med som grunnlag for overordnet inklusjon av pasienter.\n\nData for innbyggertall er hentet fra SSB.\n\n**Fraskrivelse:**\n\nPublikasjonen har benyttet data fra Norsk Pasientregister (NPR) og Kommunalt pasient- og brukerregister (KPR). Forfatterne/SKDE er eneansvarlig for tolkning og presentasjon av de utleverte data. NPR/KPR har ikke ansvar for analyser eller tolkninger basert på de utleverte data."
        },
        {
          "type": "faktaboks",
          "tekst": "De regionale helseforetakene har et sørge-for-ansvar for å sikre gode og likeverdige spesialisthelsetjenester til alle som trenger det når de trenger det, uavhengig av blant annet bosted, jf. helseforetaksloven § 1. I praksis er det de enkelte helseforetak samt private aktører som har avtale med et regionalt helseforetak som tilbyr og utfører helsetjenestene. Hvert helseforetak har et opptaksområde som inkluderer bestemte kommuner og bydeler. Ulike fagfelt kan ha ulike opptaksområder, og enkelte tjenester er funksjonsfordelt mellom ulike helseforetak og/eller private aktører. I Helseatlasene fra SKDE er det som regel spesialisthelsetjenestens opptaksområder for medisinsk øyeblikkelig hjelp som brukes. \n\nStørrelsen på helseforetakenes opptaksområder varierer betydelig, som vist i figuren. \n\n![](/helseatlas/img/innbyggere.png \"Gjennomsnittlig antall innbyggere i opptaksområdene i perioden 2019-2021.\")\n\nListen under viser hvilke helseforetak eller sykehus det er definert opptaksområder for og kortnavnene på disse som brukes i atlaset.\n\n*Helse Nord RHF*\n\nFinnmarkssykehuset HF - **Finnmark**\n\nUniversitetssykehuset i Nord-Norge HF - **UNN**\n\nNordlandssykehuset HF - **Nordland**\n\nHelgelandssykehuset HF - **Helgeland**\n\n\n\n*Helse Midt-Norge RHF*\n\nHelse Nord-Trøndelag HF - **Nord-Trøndelag**\n\nSt. Olavs hospital HF- **St. Olavs**\n\nHelse Møre og Romsdal HF - **Møre og Romsdal**\n\n\n*Helse Vest RHF*\n\nHelse Førde HF - **Førde**\n\nHelse Bergen HF - **Bergen**\n\nHelse Fonna HF - **Fonna**\n\nHelse Stavanger HF - **Stavanger**\n\n\n\n*Helse Sør-Øst*\n\nSykehuset Østfold HF - **Østfold**\n\nAkershus universitetssykehus HF - **Akershus**\n\nOslo universitetssykehus HF - **OUS**\n\nLovisenberg diakonale sykehus - **Lovisenberg**\n\nDiakonhjemmet sykehus - **Diakonhjemmet**\n\nSykehuset Innlandet HF - **Innlandet**\n\nVestre Viken HF - **Vestre Viken**\n\nSykehuset i Vestfold HF - **Vestfold**\n\nSykehuset Telemark HF - **Telemark**\n\nSørlandet sykehus HF - **Sørlandet**",
          "overskrift": "Inndeling i opptaksområder"
        }
      ]
    },
    {
      "overskrift": "Nevrologiske tilstander",
      "innhold": [
        {
          "type": "tekst",
          "beskrivelse": "",
          "tekst": "Det finnes ikke sikre tall som tilsier at sykeligheten for de fire nevrologiske sykdommene skulle variere geografisk i Norge. Som tolkningsramme for analysene har vi lagt til grunn at sykeligheten er forholdsvis lik og at den observerte geografiske variasjonen ikke primært skyldes variasjon i sykelighet. Under har vi oppsummert de viktigste funnene for disse fire tilstandene, sett under ett.\n\n### Hovedfunn\n\n* Det var stor og uberettiget geografisk variasjon i andel pasienter med multippel sklerose som fikk høyaktive legemidler\n* Det var stor og uberettiget geografisk variasjon i bruk av botox for pasienter med migrene\n* Det var stor og uberettiget variasjon i bruk av spesialistkonsultasjoner for pasienter med migrene\n* Nasjonalt ble 20% av migreneutvalget sykemeldt minst 1 gang pr. år med diagnose migrene. Vi finner få migrenepasienter i spesialisthelsetjenesten, og ulik oppfølging av disse pasientene. \n* Det var stor geografisk variasjon i bruk av spesialistkonsultasjoner for pasienter med Parkinsons sykdom.\n* Det var stor og uberettiget geografisk variasjon i bruk av spesialistkonsultasjoner for eldre (65 år og eldre) med epilepsi\n\nI analysene har vi fokusert på gjennomsnittstall for treårsperioden 2019-2021. Pandemien vil naturligvis kunne påvirke tallene noe, dette vil nok også til en viss grad variere mellom opptaksområdene. For de nevrologiske tilstandene har vi ikke lagt vekt på å undersøke spesielt effekten av pandemi. Hvordan pandemien har påvirket bruk av spesialisthelsetjenester, herunder bl.a. tjenester til kronisk syke er behandlet særlig i rapporten [Ett år inn i koronapandemien](https://helse-nord.no/Documents/SKDE/SKDE%20Publikasjoner/Ett%20%c3%a5r%20inn%20i%20koronapandemien.pdf)."
        },
        {
          "type": "faktaboks",
          "overskrift": "Kommentarer til funnene",
          "tekst": "De fire nevrologiske sykdommene som er beskrevet i atlaset er svært forskjellige og rammer til dels helt ulike grupper i befolkningen. Hvor stor andel av pasientene som behandles i spesialisthelsetjenesten varierer også svært mye. De aller fleste med MS og Parkinson har jevnlig kontakt med spesialisthelsetjenesten, dette gjelder også et stort flertall av pasienter med epilepsi. \n\nLikevel finner vi betydelig geografisk variasjon i bruk av spesialistkonsultasjoner for pasienter med Parkinson. I enkelte opptaksområder var det en vesentlig andel som ikke fikk årlig oppfølging hos spesialist. For pasienter med epilepsi varierte hvor mye av oppfølgingen som ble gitt i spesialisthelsetjenesten betydelig mellom opptaksområdene. Ulik arbeidsdeling i oppfølgingen kan skyldes kapasitetsutfordringer - i spesialisthelsetjenesten eller hos fastleger - eller det kan være resultat av en planlagt og ønsket arbeidsdeling. For noen pasientgrupper kan det stilles spørsmål ved hvor stor andel av oppfølgingen som bør skje i spesialisthelsetjenesten. \n\n\nMange migrenepasienter vil ha lange perioder der de ikke har behov for kontakt med spesialisthelsetjenesten. Det kan også være en del migrenepasienter som har behov for behandling, men som av ulike årsaker ikke får et tilbud i spesialisthelsetjenesten. Det er derfor ikke overraskende at vi finner at en forholdsvis stor andel av denne pasientgruppen kun behandles i kommunehelsetjenesten.\n\n\nTil en viss grad vil bruken av spesialisthelsetjenester kunne påvirkes av hva slags tilbud som gis, særlig når det gjelder bruk av dyre medisiner og annen kostbar forebyggende behandling. Når det gjelder bruk av botulintoksin for pasienter med migrene finner vi stor og uberettiget geografisk variasjon. Dette er en type behandling som ofte er aktuell for pasienter som ikke får effekt av annen forebyggende medikamentell behandling. Det finnes ingen holdepunkter for at behovet for forebyggende behandling med botulintoksin varierer geografisk i Norge. Vi mener derfor at resultatene gir grunn til å stille spørsmål om alle pasienter med migrene får et likeverdig tilbud om forebyggende behandling i spesialisthelsetjenesten. \n\n\nAndel pasienter med MS som fikk høyaktiv behandling varierte også betydelig mellom opptaksområdene, noe som viser at innfasing av denne typen behandling skjer i ulikt tempo. Det var også stor variasjon i bruken av det billige off-label preparatet Rituksimab (Mabthera/Rixathon), som er omstridt i fagmiljøet.\n\n\nI flere av analysene der det er betydelig geografisk variasjon ligger opptaksområdene Finnmark, Fonna og UNN lavt. Dette kan være et uttrykk for ulik behandlingspraksis, men det kan også ha andre forklaringer knyttet til for eksempel kapasitet og bemanningssituasjon."
        },
        {
          "type": "faktaboks",
          "overskrift": "Faglig forankring for arbeidet",
          "tekst": "I arbeidet med atlaset har vi hatt stor nytte av å diskutere pasientutvalg og analyser med en bredt sammensatt referansegruppe. I utarbeidelsen av analysene knyttet til de nevrologiske tilstandene har diskusjonene med Professor Øivind Fredvik Grytten Torkildsen ved Haukeland universitetssykehus/Universitetet i Bergen vært særlig verdifulle. Takk også til overlege Marte-Helene Bjørk ved Haukeland universitetssykehus/Universitetet i Bergen for verdifulle kommentarer. Vi vil samtidig takke Wenche Frogn Sellæg, Wenche Koldingsnes, Reidun Førde, Markus Rumpsfeld og Lise Figenschou for gode og konstruktive samtaler."
        },
        {
          "type": "faktaboks",
          "overskrift": "Overordnet pasientutvalg",
          "tekst": "Tilstandskodene som kvalifiserer for inklusjon i de ulike gruppene er:\n\n| **Tilstand**       | **ICD-10**           | **ICPC-2** |\n| ------------------ | -------------------- | ---------- |\n| Epilepsi           | G 40, unntatt G 40.5 | N 88       |\n| Migrene            | G 43                 | N 89       |\n| Parkinson          | G 20                 | N 87       |\n| Multippel sklerose | G 35                 | N 86       |\n\nVi har inkludert pasienter som har minst tre kontakter i spesialisthelsetjenesten (NPR) eller hos fastlege/legevakt (KPR) fordelt på tre ulike dager i løpet av inklusjonsperioden (2018-2021), med en av de aktuelle tilstandskodene. Minst en av kontaktene må være med en av de aktuelle tilstandskodene som hovedtilstand. \n\n**Noe her om hvilke kontakttyper som kvalifiserer for inklusjon.**\n\nFor tilstandene MS og Parkinson er kun 3-10% av det totale pasientgrunnlaget (alle pasienter med minst en kontakt i inklusjonsperioden) ekskludert fra utvalget på bakgrunn av kravet om minst tre kontakter. Det er svært få pasienter som kun har en eller to kontakter i inklusjonsperioden. De fleste pasienter med Parkinson eller multippel sklerose vil ha jevnlig kontakt og oppfølging både hos sin fastlege og i spesialisthelsetjenesten. Det betyr at de fleste pasienter som i perioden hadde - eller ble utredet og fikk - en av disse diagnosene, vil bli inkludert i utvalget. Samtidig vil en del pasienter som i en utredningsfase fikk en preliminær diagnose som senere ble utelukket, sannsynligvis bli ekskludert fordi denne diagnosen ikke gjentas ved senere kontakter.\n\nFor pasienter med epilepsi er omlag 15% av det totale pasientgrunnlaget (alle pasienter med minst en kontakt i inklusjonsperioden) ekskludert fra utvalget på bakgrunn av kravet om minst tre kontakter. Også de fleste pasienter med epilepsi vil ha jevnlig kontakt med både fastlege og spesialisthelsetjenesten. Det kan likevel være en del pasienter med en stabil og forholdsvis godt regulert epilepsi som ikke har behov for så tett oppfølging. Kravet om minst tre kontakter innebærer antakeligvis at vi ekskluderer noen pasienter med epilepsi som kun har hatt behov for sporadisk kontakt med helsetjenesten i perioden. Det gjør samtidig at vi kan være rimelig trygge på at vi ikke har inkludert mange pasienter som har fått en preliminær epilepsidiagnose ifm. en utredning, som senere er utelukket. \n\nVi har vurdert det som viktigere at de pasientene som er inkludert i analysene med stor sannsynlighet har den aktuelle sykdommen, enn at vi fanger opp flest mulig. \n\nFor pasienter med migrene er hele 35% av det totale pasientgrunnlaget (alle pasienter med minst en kontakt i inklusjonsperioden) ekskludert fra utvalget på bakgrunn av kravet om minst tre kontakter. For denne pasientgruppen vil derfor kravet om minst tre kontakter bety at de migrenepasientene som er inkludert i atlaset kun utgjør en liten andel av alle som har migrene – den andelen migrenepasienter som i perioden hadde mest kontakt med helsetjenesten.\n\nEn utfordring ved inklusjonskravet om minst tre kontakter i perioden er at en del pasienter som startet utredning eller behandling i løpet av det siste året ikke vil rekke å få tre kontakter før året er omme, og antall pasienter i utvalget pr. år blir derfor litt lavere det siste året. Denne effekten antas imidlertid å være uavhengig av pasientens bosted og vil derfor ikke påvirke størrelsen på den geografiske variasjonen. \n\nFor MS og Parkinson er det en svært liten andel av den totale pasientpopulasjonen (alle pasienter med minst en kontakt i inklusjonsperioden) som kun hadde kontakter med en av de aktuelle tilstandskodene som bitilstand. Kravet om minst en kontakt med en av de aktuelle tilstandskodene som hovedtilstand ekskluderer dermed kun et lite antall pasienter. For epilepsi og migrene er andelen som utelukkes på grunn av dette kravet noe større, men fortsatt lavere enn 10% av den totale pasientpopulasjonen. Av de pasientene som bare har kontakter i kommunehelsetjenesten (KPR) er det få som kun har kontakter med en av de aktuelle tilstandskodene som bitilstand, sammenliknet med de som bare har kontakter i spesialisthelsetjenesten. Dette skyldes at bruken av bitilstandskoder er mindre utbredt i KPR enn i NPR.\n\nPasientutvalget for de enkelte analysene kan avvike noe fra det overordnede utvalget i atlaset, og er beskrevet i detalj i tilknytning til presentasjonen av hvert enkelt resultat."
        }
      ]
    },
    {
      "overskrift": "Multippel sklerose (MS)",
      "innhold": [
        {
          "type": "tekst",
          "tekst": "**Hovedfunn**\n\n* De fleste av pasientene hadde kontakter både hos fastlegen og i spesialisthelsetjenesten\n* Det var stor geografisk variasjon mellom opptaksområdene i andel pasienter med MS som var i behandling med høyaktive legemidler i perioden 2019-2021 \n* Det var stor geografisk variasjon i bruk av det billigere medikamentet Rituksimab",
          "beskrivelse": "Hovedfunn"
        },
        {
          "type": "faktaboks",
          "overskrift": "Om Multippel sklerose",
          "tekst": "Multippel sklerose (MS) gir betennelse i sentralnervesystemet, og kan føre til alvorlig funksjonstap for pasienten. Sykdommen kan debutere i alle aldre, men oftest omkring 30 års alder. Kvinner rammes noe hyppigere enn menn. \nI Norge har det vært anslått at rundt 13 000 nordmenn har MS (Norsk MS-register og biobank), men det finnes ikke en sikker kilde for å finne nøyaktig antall pasienter som lever med denne sykdommen."
        },
        {
          "type": "resultatboks",
          "publisert": "2022-03-02T14:03:43.106Z",
          "oppdatert": "2022-03-02T14:03:43.149Z",
          "overskrift": "Pasienter med multippel sklerose",
          "ingress": "Om lag dobbelt så mange kvinner som menn ble behandlet for sykdommen MS i perioden 2019-2021. Pasientraten var nesten dobbelt så høy i opptaksområdet Møre og Romsdal som i opptaksområdene Finnmark og Diakonhjemmet. De fleste av pasientene mottok tjenester både i allmennlege- og i spesialisthelsetjenesten.",
          "data": "MS_1pasienter_alle.json",
          "utvalg": "Utvalget består av 14 153 personer pr. år, registrert med hoved- eller bidiagnose MS (ICPC2: N86, ICD10: G35) i perioden 2018-2021.\nInklusjon:\n\n* Pasienten har minst tre kontakter med diagnosen MS\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene/analysene inkluderer kun pasienter under oppfølging eller behandling i perioden 2019-2021.\n\n- - -",
          "resultat": "I perioden 2019 – 2021 ble det i gjennomsnitt behandlet 14 153 MS-pasienter pr. år hos allmennlege og/eller i spesialisthelsetjenesten. Pasientutvalget bestod av 69% kvinner og 31% menn. Gjennomsnittsalderen for begge kjønn var 52 år. \n\nDet ble årlig i gjennomsnitt behandlet 2,4 pasienter pr. 1 000 innbyggere for MS i opptaksområdet Finnmark, sammenlignet med 4,4 pr. 1 000 innbyggere i Møre og Romsdal. Det er kjent at forekomsten av MS er høyere i Møre og Romsdal enn andre stede i landet, men årsaken til dette er ikke kjent. Pasientraten var stabil fra år til år, også under pandemien. \nDe fleste pasientene mottok tjenester både hos allmennlege og i spesialisthelsetjenesten. 97 % av pasientene fikk enten alle sine tjenester i spesialisthelsetjenesten eller både i hos allmennlege og spesialisthelsetjenesten. Om lag 1000 pasienter fikk årlig alle sine tjenester i spesialisthelsetjenesten. Disse pasientene hadde en gjennomsnittsalder på 48 år, hvilket er lavere enn gjennomsnittsnalderen for hele utvalget. \n\nAndelen pasienter som kun ble fulgt opp i hos fastlege eller legevakt varierte fra 1 % i opptaksområdet Helgeland til om lag 6 % i opptaksområdet Østfold. Nasjonalt var det om lag 500 slike pasienter pr. år, og gjennomsnittsalderen var 64 år, hvilket er høyere enn gjennomsnittsalderen i for hele utvalget. Det er mulig at dette er pasienter som grunnet stabil sykdom eller dårlig helsetilstand ville hatt liten nytte av behandling i spesialisthelsetjenesten, men årsaken til at noen pasienter med MS utelukkende behandles av allmennlege er ikke kjent."
        },
        {
          "type": "resultatboks",
          "publisert": "2022-03-02T14:21:04.920Z",
          "oppdatert": "2022-03-02T14:21:04.959Z",
          "overskrift": "Akuttinnleggelser",
          "ingress": "Det var moderat variasjon i akuttinnleggelser for MS i perioden 2019-2021.  Det er imidlertid kjent at det er noe ulik forekomst av MS i ulike deler av landet. Antall innleggelser pr. pasient varierte lite, fra 0,12 til 0,23 innleggelser pr. pasient pr. år.  Nasjonalt gikk raten for akuttinnleggelser ned under pandemien.",
          "data": "MS_2akutt_alle.json",
          "utvalg": "Utvalget består av xx xxx personer pr. år, registrert med en akutt innleggelse med MS i spesialisthelsetjenesten i perioden 2019-2021.\n\nInklusjon:\n\n* ICD10: G35\n* Innleggelse med hastegrad akutt\n\n- - -",
          "resultat": "I perioden 2017-2019 var det i gjennomsnitt om lag 2 400 akuttinnleggelser pr. år med diagnosen MS, hvilket gir en rate på 0,6 pr. 1000 innbyggere nasjonalt. I noen områder var årsvariasjonen stor. For områder med få innleggelser pr. år kan dette skyldes innslag av tilfeldig variasjon. Pandemien kan også ha hatt betydning for antall pasienter med MS som ble innlagt akutt. \n\nRate for akuttinnleggelser må ses i sammenheng med forekomst av sykdom. Det er forventelig med høyere rater for akuttinnleggelser i områder hvor det er flere MS pasienter. MS pasienter kan ha behov for å bli lagt inn akutt når sykdommen debuterer, ved atakker hvor sykdommen forverres eller grunnet infeksjoner."
        },
        {
          "type": "resultatboks",
          "publisert": "2022-03-02T14:23:59.956Z",
          "oppdatert": "2022-03-02T14:23:59.998Z",
          "overskrift": "Høyaktive legemidler",
          "ingress": "- - -\n\nDet var stor geografisk variasjon mellom opptaksområdene i andel pasienter med MS som var i behandling med høyaktive legemidler i perioden 2019-2021. Bruk av Rituksimab, som er billigere enn andre medikamenter og som brukes utenfor indikasjon i behandling av MS, varierte også mye mellom opptaksområdene.",
          "utvalg": "<https://tidsskriftet.no/2021/05/kronikk/behandling-som-begrenser-multippel-sklerose>Høyaktiv behandling er definert i tråd med [MS-registerets årsrapport for 2020](https://www.kvalitetsregistre.no/sites/default/files/2021-06/Norsk%20MS_register%20%C3%85rsrapport%202020.pdf), s. 24, med unntak av at HSCT-stamcelle ikke inngår i analysen, da vi ikke har tilgang til data om dette.\n\nHøyaktiv behandling omfatter: Rituksimab (Mabthera/Rixathon), Alemtuzumab (Lemtrada),  Natalizumab (Tysabri), Cladribin (Mavenclad), Fingolimod (Gilenya) og Ocrelizumab (Ocrevus).\n\nATC-koder: L01XC02, L04AA34, L04AA23, L04AA40, L04AA27 og L04AA36\n\nSærkoder: 1XC02, 4AA34, 4AA23, 4AA40, 1XX03/4AA27 og 4AA36. [](https://www.kvalitetsregistre.no/sites/default/files/2021-06/Norsk%20MS_register%20%C3%85rsrapport%202020.pdf)\n\n- - -",
          "data": "MS_3pasienter_lm.json",
          "resultat": "Andel pasienter med MS som var i høyaktiv behandling varierte fra i overkant av 20% av pasienter bosatt i opptaksområdet Finnmark til i underkant av 50% av pasienter i opptaksområdet Bergen. Andel pasienter i høyaktiv behandling økte for de fleste opptaksområder i perioden, men det var fortsatt stor geografisk variasjon i 2021, hvor om lag 25% av pasienter bosatt i opptaksområdene Finnmark, UNN, Lovisenberg og Diakonhjemmet var i høyaktiv behandling, sammenlignet med om lag 55% i opptaksområdet Bergen. \n\nDet anbefales å gi høyeffektiv sykdomsbegrensende behandling til de fleste MS-pasienter, da slik behandling bremser funksjonstap og gir mindre risiko for progressiv sykdom (<https://tidsskriftet.no/2021/05/kronikk/behandling-som-begrenser-multippel-sklerose>). Tidligere ble mindre effektiv behandling anbefalt til enkelte pasientgrupper, blant annet fordi høyeffektiv behandling kan gi alvorlige bivirkninger, og sen endring av praksis i henhold til nye retningslinjer kan være en forklaring på den geografiske variasjonen i  bruk av høyeffektive medikamenter. \n\nHøyeffektiv behandling av MS er svært kostbart, og helseøkonomiske vurderinger er årsak til at det er begrenset hvilke medikamenter som er tilgjengelige for bruk i behandling av MS. Det var i stor grad de samme legemidlene som var i bruk fra 2019 til 2021, men det varierte fra år til år hvilke legemidler som ble brukt mest. \n\n\n\n\n\n![](/helseatlas/img/ms_pasienter_lm_2021.png \"Antall pasienter som fikk behandling med ulike høyaktive legemidler\")\n\nRituksimab, som var det mest brukte høyeffektive medikamentet i 2021, koster 1/20 av prisen for andre høyeffektive medikamenter i bruk mot MS. Rituksimab er imidlertid ikke godkjent til bruk mot MS, og brukes derfor utenfor godkjent indikasjon. \n\nAndel pasienter behandlet med Rituksimab varierte mye mellom opptaksområdene. 75% av pasientene bosatt i opptaksområdet Bergen var i behandling med Rituksimab, sammenlignet med om lag 15% av pasientene bosatt i opptaksområdene Vestre Viken og Østfold. \n\nUenighet i fagmiljøet om bruk av Rituksimab utenfor godkjent indikasjon er sannsynligvis en viktig årsak til denne variasjonen."
        }
      ]
    },
    {
      "overskrift": "Epilepsi",
      "innhold": [
        {
          "type": "tekst",
          "tekst": "#### Hovedfunn\n\n* Det var stor og uberettiget variasjon i bruk av spesialistkonsultasjoner for eldre (65 år og eldre) med epilepsi.\n* Det var betydelig geografisk variasjon i bruk av spesialistkonsultasjoner for barn. \n* Andelen pasienter som kun hadde kontakter i kommunehelsetjenesten varierte fra 19,2 % i opptaksområdet Østfold til 8,6 % i opptaksområdene Nordland og Diakonhjemmet."
        },
        {
          "type": "faktaboks",
          "tekst": "Epilepsi er ikke én sykdom, men en paraplybetegnelse på en rekke kroniske tilstander med forskjellig årsak og prognose, som har økt tendens til epileptiske anfall. Disse epileptiske anfallene er funksjonsforstyrrelser i hjernen forårsaket av unormale og ukontrollerte elektriske utladninger og kan arte seg svært ulikt fra person til person. Om lag 70% av personer med epilepsi blir etter behandling anfallsfrie. Pasientgruppen som helhet har en betydelig økt sykelighet og dødelighet. Mange personer med epilepsi har også andre sykdommer eller ulike tilleggsutfordringer, noe som gjør at et helhetlig behandlingstilbud er svært viktig.",
          "overskrift": "Om epilepsi"
        },
        {
          "type": "resultatboks",
          "publisert": "2022-03-02T14:30:29.379Z",
          "oppdatert": "2022-03-02T14:30:29.459Z",
          "overskrift": "Pasienter med epilepsi",
          "utvalg": "Utvalget består av 27 868 personer pr. år, registrert med hoved- eller bidiagnose epilepsi (ICPC2: N88, ICD10: G40.0-G40.4, G40.6-G40.9) i perioden 2018-2021.\n\nInklusjon:\n\n* Pasienten har minst tre kontakter med diagnosen epilepsi\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene/analysene inkluderer kun pasienter under oppfølging eller behandling i perioden 2019-2021.\n\n![]()",
          "resultat": "Det var årlig omlag 28 000 pasienter i utvalget, hvorav omlag 4 800 var barn i alderen 0-17 år og 5800 eldre i alderen 65 år og eldre. Det var omtrent like mange menn og kvinner i utvalget og gjennomsnittsalderen var på 42 år.\n\nTotalt sett varierte antall pasienter pr. 1000 innbyggere svært lite mellom opptaksområdene. For barn og eldre var det imidlertid noe variasjon. For barn varierte pasientraten fra 5,6 pr.1000 barn for bosatte i opptaksområdet Fonna til 3,2 pr. 1000 barn for bosatte i opptaksområdet Lovisenberg, dvs. med en faktor på 1,75. For eldre varierte pasientraten med en faktor 1,8 - fra 8,2 pr. 1000 eldre for bosatte i opptaksområdet Lovisenberg til 4,6 pr. 1000 eldre for bosatte i opptaksområdet Fonna.\n\nDe aller fleste pasientene i utvalget hadde kontakter i både allmennlege- og spesialisthelsetjenesten i perioden. Andelen pasienter som kun hadde kontakter i kommunehelsetjenesten varierte med en faktor på 2,2 - fra 19,2 % i opptaksområdet Østfold til 8,6 % i opptaksområdene Nordland og Diakonhjemmet. Nasjonalt var andelen pasienter som kun hadde kontakter i allmennlegetjenesten høyere for eldre (19,7%, sammenliknet med 14,3% for hele pasientutvalget) og svært lav for barn (2,6%).",
          "data": "epilepsi_1pasienter_alle.json",
          "ingress": "For pasientutvalget sett under ett finner vi svært lite geografisk variasjon i antall personer med epilepsi pr. 1000 innbyggere, men for barn og eldre var det noe variasjon. Andelen pasienter som i løpet av et år kun hadde hatt kontakt med allmennlegetjenesten varierte betydelig mellom opptaksområdene."
        },
        {
          "type": "resultatboks",
          "publisert": "2022-03-04T14:15:26.611Z",
          "oppdatert": "2022-03-04T14:15:26.670Z",
          "overskrift": "Oppfølging i allmennlege- og spesialisthelsetjeneste for pasienter med epilepsi",
          "ingress": "For pasientutvalget sett under ett var det lite variasjon mellom opptaksområdene i bruk av konsultasjoner hos allmennlege eller spesialist. Arbeidsdelingen mellom allmennlege- og spesialisthelsetjenesten varierte en del mellom opptaksområdene og var noe ulik for barn og eldre.",
          "data": "epilepsi_5primspes_alle.json",
          "utvalg": "Utvalget består av 27 868 personer pr. år, registrert med hoved- eller bidiagnose epilepsi (ICPC2: N88, ICD10: G40.0-G40.4, G40.6-G40.9) i perioden 2018-2021.\n\nInklusjon:\n\n* Pasienten har minst tre kontakter med diagnosen epilepsi\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene/analysene inkluderer polikliniske kontakter og kontakter hos fastlege/legevakt for pasienter i utvalget som var under oppfølging eller behandling i perioden 2019-2021.",
          "resultat": "Pasienter med epilepsi har ofte behov for hjelp med mer enn anfallskontroll. Tilleggsutfordringer som bivirkninger av medisiner, andre kroniske sykdommer eller medfødte tilstander, funksjonsnedsettelser og psykososiale utfordringer er vanlig. [En undersøkelse](https://tidsskriftet.no/2018/02/debatt/bedre-informasjon-til-pasienter-med-epilepsi) blant pasienter med epilepsi og deres pårørende i 2017 viste at mange har behov for mer informasjon om egen sykdom. Grundig informasjon og et individuelt tilpasset og helhetlig tilbud er viktig for å mestre hverdagen med epilepsi. Tilstrekkelig oppfølging både hos fastlege og i spesialisthelsetjenesten og god samhandling mellom nivåene, gir grunnlag for mestring og et godt tilpasset behandlingstilbud.\n\nPasientene i utvalget fikk i snitt 2,5 kontakter pr. år, hos spesialist eller allmennlege. Omlag halvparten av kontaktene var hos spesialist. Det var lite variasjon mellom opptaksområdene i samlet bruk av konsultasjoner hos allmennlege eller spesialist. Arbeidsdelingen mellom allmennlege- og spesialisthelsetjenesten varierte en del mellom opptaksområdene. Andelen av alle konsultasjoner som ble gjennomført hos allmennlege varierte fra omlag 60% for bosatte i opptaksområdene Finnmark og UNN til 43% for bosatte i opptaksområdene Lovisenberg og Diakonhjemmet. \n\nArbeidsdelingen mellom allmennlege og spesialisthelsetjenesten var noe ulik for barn og eldre enn for pasientpopulasjonen sett under ett. Barn hadde færre kontakter hos allmennlege (i snitt 0,9 kontakter pr. år) og flere kontakter hos spesialist (i snitt 2,4 kontakter pr. år), mens eldre hadde færre kontakter hos spesialist (i snitt 0,7 kontakter pr år). For eldre var det betydelig geografisk variasjon i samlet bruk av konsultasjoner hos enten allmennlege eller spesialist."
        },
        {
          "type": "resultatboks",
          "publisert": "2022-03-02T14:34:10.706Z",
          "oppdatert": "2022-03-02T14:34:10.752Z",
          "overskrift": "Bruk av spesialistkonsultasjoner og epilepsikirurgi",
          "utvalg": "Utvalget består av 27 868 personer pr. år, registrert med hoved- eller bidiagnose epilepsi (ICPC2: N88, ICD10: G40.0-G40.4, G40.6-G40.9) i perioden 2018-2021.\n\nInklusjon:\n\n* Pasienten har minst tre kontakter med diagnosen epilepsi\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene/analysene inkluderer polikliniske kontakter på sykehus og hos avtalespesialist for pasienter i utvalget som var under oppfølging eller behandling i perioden 2019-2021.",
          "ingress": "Vi finner lite variasjon i bruk av spesialistkontakter for hele pasientutvalget sett under ett (se også egne resultater for barn og eldre). Variasjonen i bruk av spesialistkontakter skyldes i stor grad at gjennomsnittlig antall kontakter pr. pasient varierte noe mellom opptaksområdene. Antall operasjoner for epilepsi var vesentlig lavere enn det anslåtte behovet.",
          "data": "epilepsi_2poli_alle.json",
          "resultat": "Ved mistanke om epilepsi skal pasienten henvises til utredning i spesialisthelsetjenesten. Det vil innebære undersøkelse med [EEG](https://sml.snl.no/elektroencefalografi) og i enkelte tilfeller også en [MR](https://sml.snl.no/MR)-undersøkelse. Epilepsi behandles vanligvis med legemidler som skal forebygge anfall. Det finnes en rekke ulike medikamenter, og det kan være behov for både å prøve ulike medikamenter og å tilpasse dosering før man oppnår god anfallskontroll med et akseptabelt nivå av bivirkinger. Ifølge [Kunnskapsbasert retningslinje om epilepsi](http://www.epilepsibehandling.no/) bør alle pasienter med en kronisk epilepsi ha en årlig kontroll hos spesialist, i tillegg til oppfølging hos fastlege. Hyppigheten av kontroller skal ellers tilpasses den enkeltes behov. \n\nDet var lite variasjon i bruk av spesialistkontakter for hele pasientutvalget sett under ett (se også egne resultater for barn og eldre). Variasjonen i bruk av spesialistkontakter skyldes i stor grad at gjennomsnittlig antall kontakter pr. pasient varierte noe mellom opptaksområdene - fra 1 til 1,5 kontakter pr år. Det lave antallet kontakter pr. pasient i enkelte opptaksområder tyder på at ikke alle pasienter får en årlig kontroll i spesialisthelsetjenesten i tråd med anbefalingen i retningslinjen.\n\nTilpassing av medisinering er en viktig del av oppfølgingen i spesialisthelsetjenesten for pasienter med epilepsi. Omlag en tredjedel av epilepsipasienter oppnår imidlertid ikke anfallsfrihet ved slik behandling. I [](https://www.epilepsibehandling.no/)retningslinjen anbefales det at pasienter som ikke oppnår tilfredsstillende anfallskontroll ved medikamentell behandling bør vurderes for epilepsikirurgi. Kirurgi er den eneste potensielt kurative behandlingen for epilepsi. I [](https://www.epilepsibehandling.no/)retningslinjen anslås det et behov på 50-125 epilepsioperasjoner årlig.\n\nSpesialsykehuset for epilepsi ved Oslo Universitetssykehus oppgir at i perioden 2019-2021 var det omlag 135 pasienter pr. år som ble utredet for kirurgi. Kun en liten andel av disse fikk operasjon, omkring 25-35 pasienter årlig."
        },
        {
          "type": "resultatboks",
          "publisert": "2022-03-04T14:03:48.070Z",
          "oppdatert": "2022-03-04T14:03:48.162Z",
          "overskrift": "Spesialistkonsultasjoner for barn",
          "ingress": "Det var betydelig geografisk variasjon i bruk av spesialistkonsultasjoner for barn med epilepsi. Resultatene gir grunnlag for å spørre om den observerte variasjonen kan være et utslag av ulik praksis for utredning, diagnostisering og behandling av epilepsi hos barn.",
          "data": "epilepsi_3poli_Barn.json",
          "utvalg": "Utvalget består av 4 843 personer pr. år med alder 0-17 år, registrert med hoved- eller bidiagnose epilepsi (ICPC2: N88, ICD10: G40.0-G40.4, G40.6-G40.9) i perioden 2018-2021.\n\nInklusjon:\n\n* Pasienten har minst tre kontakter med diagnosen epilepsi\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene/analysene inkluderer polikliniske kontakter på sykehus og hos avtalespesialist for pasienter i utvalget som var under oppfølging eller behandling i perioden 2019-2021.",
          "resultat": "Barn med epilepsi vil vanligvis følges opp av barnelege, mens voksne pasienter får oppfølging av nevrolog. Det vil derfor kunne være forskjeller i hvor mye tjenester barn og voksne med epilepsi får i spesialisthelsetjenesten.\n\nAntall spesialistkonsultasjoner pr. 1000 barn var dobbelt så høyt for bosatte i opptaksområdet Nordland som for bosatte i opptaksområdet Førde. Antall spesialistkonsultasjoner pr. 1000 barn varierte imidlertid mye fra år til år, noe som kan indikere et betydelig innslag av tilfeldig variasjon. Nasjonalt var raten høyere i 2020 og 2021 enn i 2019.\n\nGjennomsnittlig antall kontakter pr. pasient varierte også en del - fra under 2 kontakter pr år for barn bosatt i opptaksområdene Telemark og Førde til 3,1 kontakter pr. år for barn bosatt i opptaksområdet Lovisenberg.\n\nOverordnet sett mener vi at det er grunnlag for å stille spørsmål om den observerte variasjonen kan være et utslag av ulik praksis for utredning, diagnostisering og behandling av epilepsi hos barn."
        },
        {
          "type": "resultatboks",
          "publisert": "2022-03-04T14:13:08.078Z",
          "oppdatert": "2022-03-04T14:13:08.157Z",
          "overskrift": "Spesialistkonsultasjoner for eldre (65 år og eldre)",
          "resultat": "Epilepsi hos eldre har ofte sammenheng med andre sykdommer, for eksempel er det mange som utvikler epilepsi i forbindelse med hjerneslag. Epilepsi kan også arte seg ulikt hos eldre enn hos yngre, noe som kan føre til at epilepsien ikke blir oppdaget ([Nakken m. fl. 2013](https://tidsskriftet.no/2013/03/oversiktsartikkel/epilepsi-hos-eldre)).\n\nBruk av spesialistkonsultasjoner varierte mye for aldersgruppen 65 år og eldre. Antall spesialistkonsultasjoner pr 1000 eldre var 3,8 ganger høyere i opptaksområdet Lovisenberg sammenliknet med opptaksområdet Fonna. \n\nGjennomsnittlig antall kontakter pr. pasient varierte også mye, fra 1,1 kontakter pr. år for eldre bosatt i opptaksområdet Lovisenberg til 0,5 kontakter pr. år for eldre bosatt i opptaksområdene Vestfold og Fonna. Dette betyr at de mange eldre pasienter med epilepsi ikke får oppfølging i spesialisthelsetjenesten i tråd med anbefalingen i [Kunnskapsbasert retningslinje om epilepsi](http://www.epilepsibehandling.no/) om minst en årlig kontroll hos spesialist for alle epilepsipasienter. \n\nDet er også betydelig geografisk variasjon både i bruk av konsultasjoner hos allmennlege og når vi ser på samlet bruk av konsultasjoner hos enten allmennlege eller spesialist. \nDen geografiske variasjonen i bruk av spesialistkonsultasjoner for eldre med epilepsi vurderes som uberettiget. Vi mener at den observerte variasjonen i bruk av helsetjenester for eldre med epilepsi sannsynligvis er et utslag av ulik praksis for utredning, diagnostisering og behandling av epilepsi hos eldre.",
          "ingress": "Bruk av spesialistkonsultasjoner varierte mye mellom opptaksområdene for aldersgruppen 65 år og eldre, og variasjonen vurderes som uberettiget. Det er også betydelig geografisk variasjon i samlet bruk av konsultasjoner hos enten allmennlege eller spesialist for eldre. Vi mener at den observerte variasjonen i bruk av helsetjenester for eldre med epilepsi sannsynligvis er et utslag av ulik praksis for utredning, diagnostisering og behandling av epilepsi hos eldre.",
          "utvalg": "Utvalget består av 5 640 personer pr. år med alder 65 år eller eldre, registrert med hoved- eller bidiagnose epilepsi (ICPC2: N88, ICD10: G40.0-G40.4, G40.6-G40.9) i perioden 2018-2021.\n\nInklusjon:\n\n* Pasienten har minst tre kontakter med diagnosen epilepsi\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene/analysene inkluderer polikliniske kontakter på sykehus og hos avtalespesialist for pasienter i utvalget som var under oppfølging eller behandling i perioden 2019-2021.",
          "data": "epilepsi_4poli_Eldre.json"
        },
        {
          "type": "resultatboks",
          "publisert": "2022-03-02T14:32:22.478Z",
          "oppdatert": "2022-03-02T14:32:22.533Z",
          "overskrift": "Akuttinnleggelser for epilepsi",
          "utvalg": "Utvalget består av 4 282 personer pr. år, registrert med en akutt innleggelse med epilepsi eller status epilepticus, i perioden 2019-2021.\n\nInklusjon:\n\n* Hoveddiagnose ICD10: G40.0-G40.4, G40.6-G40.9 eller G41\n* Innleggelse med hastegrad akutt\n\nEpileptiske anfall fører ofte til akuttinnleggelse når sykdommen debuterer. En stor andel av pasientene som legges inn akutt det siste året av perioden vil ha nyoppdaget epilepsi og derfor kun en eller to kontakter med de aktuelle tilstandskodene i løpet av inklusjonsperioden. Disse vil derfor ikke bli inkludert i det overordnede pasientutvalget. \n\nDersom vi skulle opprettholdt kravet om gjentatt diagnose i analysen av akuttinnleggelser ville det medføre at antall akuttinnleggelser pr. år for pasientutvalget ble vesentlig lavere det siste året i perioden, uten at det gjenspeilte en reell nedgang i bruken av akuttinnleggelser ved epileptiske anfall. I denne analysen er derfor alle akuttinnleggelser hvor aktuell tilstand er hoved- eller bidiagnose tatt med. Det stilles ikke krav om gjentatt diagnose for inklusjon. Det betyr at en del pasienter som ikke er inkludert i det overordnede utvalget for atlaset likevel vil være inkludert i denne analysen.",
          "ingress": "Bruken av akuttinnleggelser ved epileptiske anfall varierte betydelig, men det var også forholdsvis store endringer i ratene fra år til år innad i de fleste opptaksområdene. Det er derfor ikke grunnlag for å karakterisere den observerte geografiske variasjonen som uberettiget.",
          "data": "epilepsi_6akutt_alle.json",
          "resultat": "Et epileptisk anfall vil ofte føre til en akuttinnleggelse på sykehus, særlig dersom personen ikke har kjent epilepsi. Mange pasienter vil kunne bli anfallsfri gjennom bruk av medisiner, men for en del pasienter er epilepsien vanskeligere å regulere og disse vil kunne ha behov for gjentatte akuttinnleggelser ved epileptiske anfall. I sjeldne tilfeller kan en pasient få et langvarig epileptisk anfall, eller flere anfall med kort tid imellom. Denne tilstanden kalles [status epilepticus](https://sml.snl.no/status_epilepticus) og krever rask medisinsk behandling fordi det kan være skadelig for hjernen og potensielt dødelig.\n\nFor landet sett under ett var det i gjennomsnitt 4 200 akuttinnleggelser pr. år knyttet til epileptiske anfall. Bruk av akuttinnleggelser ved epileptiske anfall var nesten dobbelt så høyt i opptaksområdet Førde sammenliknet med opptaksområdet Vestfold. Ser vi bort fra opptaksområdet med den laveste raten (Vestfold) var variasjonen forholdsvis lav. \n\nI de fleste opptaksområdene var det en del variasjon fra år til år i bruken av akuttinnleggelser ved epileptiske anfall, noe som indikerer et vesentlig innslag av tilfeldig variasjon. Samlet sett mener vi at det ikke er grunnlag for å karakterisere den observerte geografiske variasjonen i bruk av akuttinnleggelser ved epileptiske anfall som uberettiget."
        }
      ]
    },
    {
      "overskrift": "Parkinsons sykdom",
      "innhold": [
        {
          "type": "tekst",
          "tekst": "### Hovedfunn\n\n* Rundt 11 600 pasienter ble årlig behandlet for Parkinsons sykdom i Norge i allmennlege- og spesialisthelsetjeneste. Dette er flere enn tidligere antatt.\n* Rundt 930 parkinsonpasienter ble utelukkende fulgt opp i allmennlegehelsetjenesten.\n* Det er stor geografisk variasjon i bruk av spesialistkonsultasjoner for pasienter med Parkinsons sykdom",
          "beskrivelse": "Hovedfunn"
        },
        {
          "type": "faktaboks",
          "overskrift": "Om Parkinsons sykdom",
          "tekst": "Parkinsons sykdom er en sykdom som rammer deler av hjernen, basalgangliene, som har som funksjon å finjustere bevegelsene. Sykdommen er gradvis progredierende og gir karakteristiske motoriske forstyrrelser som: \n\n* Skjelving i hvile (hviletremor)\n* Økt stivhet og motstand i ledd ved passiv bevegelse (rigiditet)\n* Langsomme bevegelser, startvansker, bråstopp i bevegelser (akinesi/bradykinesi)\n\nParkinson kan også gi en rekke andre plager som blæreforstyrrelse, forstoppelse, søvnproblemer, utmattelse, depresjon, kognitiv svikt og demens. Det har vært anslått at rundt 7-8000 nordmenn i Norge har Parkinsons sykdom ( [Helsedirektoratet 2017](https://www.helsedirektoratet.no/rapporter/statusrapport-hjernehelse/Statusrapport%20hjernehelse.pdf/_/attachment/inline/7d59bc61-6239-4d06-9aa6-987ee4454850:288b5a0f60e635edcfc3a872158af2cbd37eb6dc/Statusrapport%20hjernehelse.pdf) , [Store medisinske leksikon 2021](ml.snl.no/Parkinsons_sykdom) ). Forekomsten øker med alder, og debut før 30 års alder er svært sjelden. De fleste får symptomer på sykdommen etter at de har fylt 50 år, og menn rammes oftere enn kvinner ( [NEL 2021](https://nevrologi.legehandboka.no/handboken/sykdommer/bevegelsesforstyrrelser/sykdommer-og-symptomer/parkinsons-sykdom/) ). Symptomenes alvorlighetsgrad varierer fra person til person, men de fleste får i løpet av noen år stor sykdomsbyrde, redusert livskvalitet og et betydelig hjelpebehov."
        },
        {
          "type": "resultatboks",
          "publisert": "2022-03-04T08:09:45.546Z",
          "oppdatert": "2022-03-04T08:09:45.583Z",
          "overskrift": "Pasienter med Parkinsons sykdom",
          "ingress": "Samlet ble årlig rundt 11 600 pasienter behandlet for Parkinsons sykdom i kommune- og spesialisthelsetjenesten i perioden 2019 – 2021. Det var lite geografisk variasjon i antall pasienter per 1 000 innbyggere med Parkinsons sykdom i opptaksområdene, men relativt sett markert færre pasienter med Parkinsons sykdom i Finnmark enn ellers i landet.",
          "data": "parkinson_1pasienter_alle.json",
          "utvalg": "Utvalget består av pasienter registrert med hoved- eller bidiagnose Parkinsons sykdom (ICPC2: N87, ICD10: G20) i perioden 2018-2021.\n\n* Pasienten kan inkluderes på grunnlag av kontakter i enten spesialist- eller allmennlegetjenesten\n* Pasienten har minst tre kontakter med diagnosen Parkinsons sykdom\n* Kontaktene kan ikke være gjennomført på samme dag\n* Minst en av kontaktene må være med hoveddiagnose Parkinsons sykdom\n\nResultatene inkluderer kun pasienter under oppfølging eller behandling i perioden 2019-2021.\n\n- - -",
          "resultat": "Det var årlig i overkant av 11 600 pasienter som ble behandlet for Parkinsons sykdom i allmennlege- og spesialisthelsetjenesten i perioden 2019 – 2021. Dette er et høyere antall pasienter enn hva som oftest nevnes som anslag i Norge (7 – 8 000). Menn utgjorde om lag 61 % av pasientene og gjennomsnittsalderen var 74 år. Kvinner med Parkinsons sykdom var gjennomsnittlig nærmer to år eldre enn menn.\nDet var betydelig færre pasienter med Parkinsons sykdom i Finnmark enn ellers i landet. Det er uklart om dette skyldes lavere forekomst eller har andre årsaker. Finnmark har begrenset nevrologikapasitet og dekkes delvis med nevrologiske tjenester gjennom ambulering fra UNN Tromsø. Det kan reises spørsmål ved om utrednings- og diagnostiseringskapasiteten innvirker på hvor mange pasienter som oppdages i Finnmark.\n\nDe fleste pasientene mottok tjenester både i allmennlege- og i spesialisthelsetjenesten. 92 % av pasientene fikk enten alle sine tjenester i spesialisthelsetjenesten eller tjenester i både allmennlege- og spesialisthelsetjenesten. \nRundt 930 pasienter fikk årlig alle sine tjenester i allmennlegetjenesten. \n\nDet var en litt lavere andel menn (58 %) og noe høyere gjennomsnittsalder for både menn (75,8 år) og kvinner (77,1 år) blant pasientene som utelukkende ble fulgt opp i allmennlegetjenesten.\n\nDet var relativt stor geografisk variasjon i hvor mange pasienter som kun ble fulgt opp i allmennlegetjenesten – 4 % av pasientene bosatt i opptaksområdet Bergen mot 12 % av pasientene bosatt i opptaksområdet til St. Olavs hospital. Dette kan være pasienter med stabil sykdom og fungerende medisinering og pasienter som vil ha liten nytte av behandling i spesialisthelsetjenesten på grunn av langt fremtredende Parkinsons eller andre sykdommer. Variasjonen mellom opptaksområdene i hvor stor andel pasienter som utelukkende følges opp i allmennlegetjenesten over tid, kan imidlertid tyde på at pasienter med Parkinsons sykdom gis noe ulik oppfølging i opptaksområdene."
        },
        {
          "type": "resultatboks",
          "data": "parkinson_2poli_alle.json",
          "publisert": "2022-03-09T11:49:34.602Z",
          "oppdatert": "2022-03-09T11:49:34.712Z",
          "overskrift": "Spesialistkonsultasjoner i sykehus eller hos avtalespesialist",
          "ingress": "Bruk av polikliniske konsultasjoner knyttet til Parkinsons sykdom varierte betydelig mellom opptaksområdene, med 2,8 ganger flere konsultasjoner per 1 000 innbyggere i Nord-Trøndelag enn i Finnmark. Det er tydelig forskjell i hvor mange spesialistkonsultasjoner som ble gitt per pasient. Pasienter bosatt i Telemark fikk gjennomsnittlig 1,1 konsultasjon mer per år enn pasienter bosatt i opptaksområdet Finnmark.",
          "utvalg": "Spesialistkonsultasjoner defineres som poliklinikk eller dagbehandling utført i offentlige sykehus eller i private sykehus og avtalespesialister med offentlig avtale. \n\n* Poliklinikk eller dagbehandling\n* Hoved- eller bidiagnose Parkinsons sykdom\n\nResultatene inkluderer kun pasienter under oppfølging eller behandling i perioden 2019-2021.\n\nAnalysen er gjennomført på følgende pasientutvalg:\n\n* Pasienten kan inkluderes på grunnlag av kontakter i enten spesialist- eller allmennlegetjenesten.\n* Pasienten har minst tre kontakter med hoved- eller bidiagnose Parkinsons sykdom (ICPC2: N87, ICD10: G20) i perioden 2018-2021\n* Kontaktene kan ikke være gjennomført på samme dag\n* Minst en av kontaktene må være med hoveddiagnose Parkinsons sykdom\n\n- - -",
          "resultat": "Behandling og oppfølging av pasienter med Parkinsons sykdom er komplisert og ressurskrevende fordi sykdommen arter seg ulikt fra pasient til pasient, og fordi medikamentell behandling er utfordrende med en rekke forskjellige behandlingsalternativer. Medisinering må skreddersys med store individuelle tilpasninger og justeres ved endringer i symptomer. Det er nødvendig at parkinsonpasienter følges regelmessig i spesialisthelsetjenesten, minst 1-2 ganger årlig ([Helsedirektoratet 2017](https://www.helsedirektoratet.no/rapporter/statusrapport-hjernehelse/Statusrapport%20hjernehelse.pdf/_/attachment/inline/7d59bc61-6239-4d06-9aa6-987ee4454850:288b5a0f60e635edcfc3a872158af2cbd37eb6dc/Statusrapport%20hjernehelse.pdf)).\n\nTotalt var det årlig over 18 500 polikliniske konsultasjoner med diagnose Parkinsons sykdom i spesialisthelsetjenesten i Norge i perioden 2019-2021. Bruk av polikliniske konsultasjoner knyttet til Parkinsons sykdom varierte mellom opptaksområdene, med 2,8 ganger flere konsultasjoner per 1 000 innbyggere i Nord-Trøndelag enn i Finnmark. I Finnmark finner vi færre pasienter enn i resten av landet og variasjonen i bruk av spesialistkonsultasjoner per 1 000 innbyggere er vesentlig mindre når dette opptaksområdet holdes utenfor.\n\nPasienter som bor i Finnmark og Fonna fikk gjennomsnittlig rundt en poliklinisk konsultasjon i året, mens pasienter bosatt i Telemark, Nord-Trøndelag, Innlandet og Sørlandet  gjennomsnittlig fikk om lag to konsultasjoner i året. Det innebærer at parkinsonpasienter i alle deler av landet gjennomsnittlig får oppfølging i spesialisthelsetjenesten minst 1-2 ganger i året, slik anbefalingene tilsier. Det er likevel noen pasienter som av ulike årsaker kun følges opp i kommunehelsetjenesten, eller sjeldnere enn en gang i året behandles i spesialisthelsetjenesten, og variasjonen i antall kontakter i spesialisthelsetjenesten per pasient er betydelig. \n\nPrivate avtalespesialister står for 19 % av konsultasjonene på landsbasis og er ujevnt geografisk fordelt. For bosatte i opptaksområdet Sørlandet ivaretar avtalespesialister 62 % av spesialistkonsultasjonene for Parkinsons sykdom. \n\nDen geografiske variasjonen mellom opptaksområdene er stor, og det er grunn til å reise spørsmål ved om tjenestetilbud til og oppfølging av pasienter med Parkinsons sykdom er likeverdig fordelt i spesialisthelsetjenesten."
        },
        {
          "type": "resultatboks",
          "data": "parkinson_3FLLV_alle.json",
          "publisert": "2022-03-09T11:49:37.754Z",
          "oppdatert": "2022-03-09T11:49:37.865Z",
          "overskrift": "Konsultasjoner i allmennlegetjenesten",
          "ingress": "Det var liten variasjon i bruk av allmennlegetjenester. Bosatte i opptaksområdet Fonna fikk 73 % flere konsultasjoner hos fastlege/legevakt per 1 000 innbyggere enn bosatte i Telemark fikk.  Sett hen til antall personer med Parkinsons sykdom, var det bosatte i opptaksområdet Akershus som fikk hyppigst oppfølging hos fastlege og legevakt med 2,6 konsultasjoner per pasient. Færrest konsultasjoner fikk bosatte i Telemark, med i gjennomsnitt 1,8 konsultasjon hos fastlege/legevakt i året.",
          "utvalg": "Konsultasjoner i allmennlegetjenesten defineres som konsultasjoner eller sykebesøk utført av allmennlege. \n\n* Konsultasjon eller sykebesøk\n* Hoved- eller bidiagnose Parkinsons sykdom\n\nResultatene inkluderer kun pasienter under oppfølging eller behandling i perioden 2019-2021.\n\n\n\nAnalysen er gjennomført på følgende pasientutvalg:\n\n* Pasienten kan inkluderes på grunnlag av kontakter i enten spesialist- eller allmennlegetjenesten\n* Pasienten har minst tre kontakter med hoved- eller bidiagnose Parkinsons sykdom (ICPC2: N87, ICD10: G20) i perioden 2018-2021\n* Kontaktene kan ikke være gjennomført på samme dag\n* Minst en av kontaktene må være med hoveddiagnose Parkinsons sykdom\n\n- - -",
          "resultat": "Parkinson er en sykdom som er gradvis progredierende og som gir symptomer som er vanskelig å regulere. Det er derfor behov for regelmessig oppfølging. Fastlegen har det overordnede helhetlige ansvaret for den medisinske behandlingen og helsetjenestetilbudet og kan iverksette behandling og oppfølging av tiltak i samarbeid med spesialister og andre faggrupper. Regelmessig trening/fysikalsk behandling har for eksempel vist seg å gi bedre funksjonsnivå og økt livskvalitet  ([www.parkinson.no](https://parkinson.no/behandling-og-rehabilitering/fagpersoner-i-helsetjenesten/fastlegen)).\n\nSamlet var det nærmere 26 500 konsultasjoner hos fastlege (97 %) eller i legevakt (3 %) årlig i perioden 2019-2021. Pasienter med Parkinsons sykdom bosatt i opptaksområdet Diakonhjemmet fikk årlig gjennomsnittlig 7,6 konsultasjoner hos fastlege/legevakt per 1 000 innbyggere. Det var 73 % flere konsultasjoner hos fastlege/legevakt per 1 000 innbyggere enn bosatte i Telemark fikk. Her var raten 4,4 konsultasjoner per 1 000 innbyggere. Sett hen til antall parkinsonpasienter, var det bosatte i opptaksområdet Akershus som fikk hyppigst oppfølging i allmennlegetjenesten (2,6 konsultasjoner per pasient). Færrest konsultasjoner i allmennlegetjenesten fikk bosatte i Telemark, med i gjennomsnitt 1,8 konsultasjoner i året i perioden 2019-2021. I underkant av halvparten av alle pasienter med Parkinsons sykdom fikk årlig fysioterapi i kommunal regi, men disse tallene er usikre."
        },
        {
          "type": "resultatboks",
          "data": "parkinson_4NPRKPR_alle.json",
          "publisert": "2022-03-09T11:49:40.096Z",
          "oppdatert": "2022-03-09T11:49:40.209Z",
          "overskrift": "Pasientoppfølging i allmennlege- og spesialisthelsetjeneste",
          "ingress": "Norske parkinsonpasienter fikk årlig 10,6 konsultasjoner i poliklinikk, hos avtalespesialist eller hos fastlege/legevakt per 1 000 innbyggere i perioden 2019-2021. Det var moderat variasjon mellom opptaksområdene. Hver Parkinsonpasient fikk gjennomsnittlig 3,9 konsultasjoner per år i allmennlege- og spesialisthelsetjeneste.  41 % av konsultasjonene var i sykehusenes poliklinikker eller hos avtalespesialister og 59 % hos fastlege/legevakt.",
          "utvalg": "Pasientoppfølging i allmennlege- og spesialisthelsetjeneste defineres som konsultasjoner eller sykebesøk utført av allmennlege og poliklinikk eller dagbehandling i spesialisthelsetjenesten. \n\n* Konsultasjon eller sykebesøk hos allmennlege\n* Poliklinikk eller dagbehandling i offentlig sykehus eller hos avtalespesialist\n* Hoved- eller bidiagnose Parkinsons sykdom\n\nResultatene inkluderer kun pasienter under oppfølging eller behandling i perioden 2019-2021.\n\nAnalysen er gjennomført på følgende pasientutvalg:\n\n* Pasienten kan inkluderes på grunnlag av kontakter i enten spesialist- eller allmennlegetjenesten\n* Pasienten har minst tre kontakter med hoved- eller bidiagnose Parkinsons sykdom (ICPC2: N87, ICD10: G20) i perioden 2018-2021\n* Kontaktene kan ikke være gjennomført på samme dag\n* Minst en av kontaktene må være med hoveddiagnose Parkinsons sykdom\n\n- - -",
          "resultat": "Parkinsons sykdom gir en rekke motoriske og ikke-motoriske problemer med varierende alvorlighetsgrad, men i løpet av noen år får de fleste pasienter en betydelig sykdomsbyrde og redusert livskvalitet. Effekten av symptomdempende medikamenter reduseres over tid, med påfølgende fluktuasjoner i symptomer og sykdomsbilde. Oppfølging både hos fastlege og i sykehus er nødvendig for godt individuelt tilpassede behandlingstiltak ([Helsedirektoratet 2017](https://www.helsedirektoratet.no/rapporter/statusrapport-hjernehelse/Statusrapport%20hjernehelse.pdf/_/attachment/inline/7d59bc61-6239-4d06-9aa6-987ee4454850:288b5a0f60e635edcfc3a872158af2cbd37eb6dc/Statusrapport%20hjernehelse.pdf), [www.parkinson.no](https://parkinson.no/behandling-og-rehabilitering/fagpersoner-i-helsetjenesten/fastlegen)).\n\nNorske parkinsonpasienter fikk årlig 10,6 konsultasjoner i poliklinikk, hos avtalespesialist eller hos fastlege/legevakt per 1 000 innbyggere i perioden 2019-2021. Bosatte i opptaksområdet til Diakonhjemmet hadde 13,1 konsultasjoner per 1 000 innbyggere, hvilket er 93 % flere konsultasjoner enn bosatte i Finnmark, hvor raten var 6,8 konsultasjoner per 1 000 innbyggere.\nSett hen til antall pasienter konsultasjonene fordeles på, fikk bosatte i opptaksområdet Finnmark en konsultasjon mindre årlig (3,3) enn bosatte i opptaksområdene Diakonhjemmet, Sørlandet og Stavanger fikk (4,3 konsultasjoner per pasient). Når norske parkinsonpasienter ses under ett fikk hver pasient 3,9 konsultasjoner årlig, hvorav 41 % i sykehusenes poliklinikker eller hos avtalespesialister og 59 % hos fastlege/legevakt.\nDet er variasjon i hvor stor andel av oppfølgingen som ble gitt i spesialisthelsetjenesten mellom opptaksområdene, fra 55 % i Telemark til 30 % i Finnmark. \n\n![Antall konsultasjoner pr. pasient etter kjønn og alder](/helseatlas/img/parkinson_kons_gender.svg \"Antall konsultasjoner pr. pasient etter kjønn og alder\")\n\nYngre pasienter med Parkinsons sykdom fikk flere konsultasjoner i poliklinikk og hos fastlege/legevakt enn eldre pasienter i perioden 2019 - 2021 sett samlet. Dette antas å henge sammen med utredning og oppstart av behandling. Fra rundt 60 til 70 års alder ligger antall konsultasjoner per pasient relativt stabilt, deretter faller konsultasjonshyppigheten gradvis med økende alder. Tallene er ikke justert for dødelighet da slike opplysninger ikke var tilgjengelig for dette atlaset.  Det er ikke noen systematisk variasjon mellom kjønnene når det gjelder hvor mange konsultasjoner pasientene fikk."
        }
      ]
    },
    {
      "overskrift": "Migrene",
      "innhold": [
        {
          "type": "tekst",
          "tekst": "**Hovedfunn**\n\n* Årlig hadde om lag 58 000 pasienter gjentatt kontakt med helsetjenesten grunnet migrene, svarende til 12 % av estimert antall pasienter med migrene i Norge. \n* Det var stor geografisk variasjon i bruk av spesialistkonsultasjoner, og forskjellene økte gjennom perioden\n* Det var stor geografisk variasjon i forebyggende behandling av migrene med botulintoksin og med CGRP-hemmere\n* 20 % av pasientene i utvalget ble sykemeldt av allmennlege minst en gang pr. år på grunn av migrene",
          "beskrivelse": "Hovedfunn"
        },
        {
          "type": "faktaboks",
          "tekst": "Migrene er en form for hodepine som kjennetegnes av episodiske hodepineanfall som ofte er ensidige og preget av pulserende smerte. Smertene ledsages ofte av kvalme, og overfølsomhet for lys-og lyd. Det er anslått at 15% av kvinner og 7% av menn har migrene, hvilket svarer til i underkant av 500 000 personer i Norge, og alvorlighetsgraden av tilstanden varierer. Sykdommen debuterer i barne- eller ung voksenalder, de fleste får første anfall før 40-års alder (<https://legehandboka.no/handboken/kliniske-kapitler/nevrologi/tilstander-og-sykdommer/hodepiner/migrene>)",
          "overskrift": "Om migrene"
        },
        {
          "type": "resultatboks",
          "data": "Migrene_1pasienter_alle.json",
          "publisert": "2022-03-08T13:18:11.103Z",
          "oppdatert": "2022-03-08T13:18:11.235Z",
          "overskrift": "Pasienter med migrene",
          "ingress": "Årlig hadde om lag 58 000 pasienter gjentatt kontakt med helsetjenesten grunnet migrene, svarende til 12 % av estimert antall pasienter med migrene i Norge. Pasientraten var stabil i perioden,  og det var lite geografisk variasjon i pasientrate. Det var stor geografisk variasjon i andel pasienter med migrene som var i kontakt med spesialisthelsetjenesten.",
          "utvalg": "Utvalget består av 53 627 personer pr. år, registrert med hoved- eller bidiagnose migrene (ICPC2: N89, ICD10: G43) i perioden 2018-2021.\n\nInklusjon:\n\n* Pasienten har minst tre kontakter med diagnosen migrene\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene/analysene inkluderer kun pasienter under oppfølging eller behandling i perioden 2019-2021.\n\n- - -",
          "resultat": "Årlig hadde om lag 58 000 pasienter gjentatt kontakt med helsetjenesten grunnet migrene, svarende til 12 % av estimert antall pasienter med migrene i Norge. \n\nUtvalget bestod av om lag 80% kvinner og 20% menn. Vi fant altså at fire ganger så mange kvinner som menn i vårt utvalg, noe som er interessant sett i lyset av antakelsen om at dobbelt så mange kvinner som menn har migrene. Gjennomsnittsalderen for utvalget var 40 år.\n\n![](/helseatlas/img/migrene_pasienter_sexalder.png)\n\nPasientraten var stabil i perioden, med om lag 14 pasienter pr. 1 000 innbyggere pr. år nasjonalt. Kriteriene for utvalget (se utvalgsbeskrivelse) medfører at pasienter med enkeltkontakter ikke inkluderes i resultatene. Det var en stor stigning i pasienter med slike kontakter i 2020, hvilket sannsynligvis skyldes innføring av CGRP-hemmere, som er forebyggende medikamenter mot migrene, på blå resept. \n\nDet var lite geografisk variasjon i pasientrate. Raten var lavest for bosatte i opptaksområdet Bergen, med en rate på om lag 11 pr. 1000 innbyggere, og høyest for Sørlandet med en rate på 17 pr. 1000 innbyggere. \n\nDet var stor geografisk variasjon i andel pasienter med migrene som var i kontakt med spesialisthelsetjenesten. Om lag 25% av pasientene som bodde i opptaksområdet UNN hadde minst en kontakt i spesialisthelsetjenesten, sammenlignet med 55% av pasientene bosatt i opptaksområdet Førde. Nasjonalt hadde om lag 40% av pasientene minst en kontakt i spesialisthelsetjenesten pr. år. \n\nAlvorlighetsgraden av migrene varierer, og dette er sannsynligvis en del av forklaringen på hvorfor kun en liten andel av pasienter med migrene følges opp jevnlig i helsetjenesten. Det er naturlig at mindre alvorlig migrene behandles av allmennlege, men siden forekomsten av alvorlig migrene antas å være lik, forklarer dette ikke den geografiske variasjonen i andel pasienter i spesialisthelsetjenesten. \n\nEt samlemål på sykdomsbyrde i en befolkning er tap av leveår og tap av helse, også kalt helsetapsjusterte leveår (Disability adjusted life years (DALY)). For Norge utgjør migrene årlig om lag 37 000 DALY .Til sammenligning var tilsvarende tall for brystkreft og depresjon henholdsvis 12 000 og 33 000 (<https://www.fhi.no/globalassets/dokumenterfiler/rapporter/2019/ti-store-folkehelseutfordringer-notat-2019.pdf>). Migrene bidrar altså betydelig til sykdomsbyrden i den norske befolkningen, samtidig som antall pasienter som følges opp med gjentatte kontakter i helsetjenesten er relativt lavt, og bruken av spesialisthelsetjenester er svært begrenset."
        },
        {
          "type": "resultatboks",
          "data": "Migrene_2poli_alle.json",
          "publisert": "2022-03-08T14:19:06.841Z",
          "oppdatert": "2022-03-08T14:19:06.935Z",
          "overskrift": "Spesialistkonsultasjoner ",
          "utvalg": "Utvalget består av 53 627 personer pr. år, registrert med hoved- eller bidiagnose migrene (ICPC2: N89, ICD10: G43) i perioden 2018-2021.\n\nInklusjon:\n\n* Pasienten har minst tre kontakter med diagnosen migrene\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene/analysene inkluderer polikliniske kontakter på sykehus og hos avtalespesialist for pasienter i utvalget som var under oppfølging eller behandling i perioden 2019-2021.\n\n- - -",
          "resultat": "I perioden 2019-2021 var det årlig i gjennomsnitt 37 000 konsultasjoner med diagnose migrene i spesialisthelsetjenesten. Bruk av spesialistkonsultasjoner varierte mellom opptaksområdene, med 3,2 ganger flere konsultasjoner pr. 1000 innbyggere i opptaksområdet Sørlandet sammenlignet med Stavanger. \n\n\nPasienter med migrene bosatt i opptaksområdene Stavanger og UNN fikk i gjennomsnitt 0,3 spesialistkonsultasjoner pr. pasient pr. år. For bosatte i opptaksområdet Diakonhjemmet var tilsvarende tall 1,0. Nasjonalt fikk hver pasient med migrene i gjennomsnitt 0,6 spesialistkonsultasjoner pr. år. \n\n\nDet var en stor økning i bruk av spesialistkonsultasjoner i perioden, også under pandemien. En forklaring på denne økningen kan være at nye, forebyggende medikamenter mot migrene ble tilgjengelige på blå resept sent i 2019. Bemerk at økningen ikke var like stor i alle opptaksområder, slik at den geografiske variasjonen i bruk av spesialistkonsultasjoner var større i 2021 enn i 2019.\n\nMigreneanfall forekommer med ulik hyppighet og alvorlighetsgrad hos ulike pasienter, og behandling og oppfølging må derfor tilpasses den enkelte. Forekomsten og alvorlighetsgraden av migrene antas å være lik i de ulike opptaksområdene, og variasjonen i bruk av spesialistkonsultasjoner vurderes derfor som uberettiget.",
          "ingress": "Det var stor geografisk variasjon i bruk av spesialistkonsultasjoner i perioden 2019-2021. Nasjonalt økte bruk av spesialistkonsultasjoner gjennom perioden, men økningen var ikke like stor i alle opptaksområdene. Dette medførte at den geografiske variasjonen var større i 2021 enn i 2019."
        },
        {
          "type": "resultatboks",
          "data": "Migrene_3pasienter_botox.json",
          "publisert": "2022-03-08T15:11:44.489Z",
          "oppdatert": "2022-03-08T15:11:44.580Z",
          "ingress": "Det var stor geografisk variasjon i bruk av botulintoksin til behandling av migrene. 17 % av pasienter i opptaksområdet Førde ble behandlet med botulinumtoksin, sammenlignet med 2 % i Stavanger. Helse Nord og Helse Vest hadde både lavest andel pasienter behandlet med botulintoksin og CGRP-hemmere.",
          "overskrift": "Forebyggende behandling med botulintoksin",
          "utvalg": "Utvalget består av 53 627 personer pr. år, registrert med hoved- eller bidiagnose migrene (ICPC2: N89, ICD10: G43) i perioden 2018-2021.\n\nInklusjon:\n\n* Pasienten har minst tre kontakter med diagnosen migrene\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene/analysene inkluderer pasienter med minst en kontakt hvor følgende er registrert:\n\n* takst 154a diagnostisk og terapeutisk blokk av perifere nerver \n\n*eller*\n\n* 3AX01 særkode for behandling med legemiddel M03AX01 botulintoksin \n\n*eller*\n\n* ACGX90 lokal injeksjon av nevrotoksisk substans\n\n- - -",
          "resultat": "Botulintoksin og [CGRP-hemmere](https://nhi.no/for-helsepersonell/nytt-om-legemidler/behandling-av-kronisk-migrene-cgrp-hemmere/) er forebyggende behandlinger som tilbys på blå resept til pasienter med alvorlig migrene, som har prøvd flere ulike forebyggende behandlinger uten tilstrekkelig effekt eller med uakseptable bivirkninger. \n\nÅrlig ble om lag 5400 pasienter med migrene behandlet minst en gang med botulintoksin i spesialisthelsetjenesten. Gjennomsnittsalderen var 43 år, og 90 % av de som ble behandlet, var kvinner.\n\nOm lag 2500 pasienter ble årlig behandlet med botulintoksin på offentlig sykehus og om lag 2900 ble behandlet hos avtalespesialist. \n\nDet var stor geografisk variasjon i bruk av botulinumtoksin. 17% av pasienter i migreneutvalget bosatt i opptaksområdet Førde ble behandlet med botulintoksin, sammenlignet med 2% i Stavanger. Nasjonalt var andelen om lag 9%. \n\nAndel pasienter behandlet av avtalespesialist varierte mellom 0% for bosatte i opptaksområdet Helgeland og 96% i opptaksområdet Diakonhjemmet. Nasjonalt ble 53% av pasientene behandlet hos avtalespesialist. \n\nEt uttrekk fra reseptregisteret viser at det også var stor geografisk variasjon i bruk av CGRP-hemmere. I 2020 var raten om lag dobbelt så høy for bosatte i Helse Sør-Øst som i Helse Nord. Helse Nord og Helse Vest hadde altså både lavest andel pasienter behandlet med botulintoksin, og lavest andel pasienter behandlet med CGRP-hemmere. \n\nBehandling med botulintoksin kan også gis av privatpraktiserende nevrologer, og data om dette inngår ikke i denne fremstillingen. Pasienter som behandles privat får medikamentet på blå resept, men pasienten må selv betale for konsultasjonen. Prisen for en konsultasjon hos privatpraktiserende spesialist er fire til fem ganger høyere enn tilsvarende konsultasjon på offentlig sykehus eller hos avtalespesialist. Botulintoksin gis 3-4 ganger pr. år, og utgiften til behandlingen vil derfor bli betydelig for pasienten. Hvis pasienter bosatt i noen opptaksområder må betale vesentlig mer for sin behandling enn pasienter bosatt i andre områder, er tjenesten ikke likeverdig, og slik behandling kan derfor ikke kompensere for manglende tilbud i offentlig finansiert helsetjeneste.\n\nNoen fastleger behandler også migrenepasienter med botulintoksin, men i motsetning til avtalespesialistene har ikke fastlegene en spesifikk takst for slik behandling, og denne behandlingen er derfor vanskelig å identifisere i data. Vi har undersøkt omfanget av aktivitet som sannsynligvis er behandling med botulintoksin hos fastlege, og det ser ut til at antall pasienter som behandles av fastlege er svært begrenset. Et uttrekk av antall pasienter som hentet ut resept på botulintoksin fra reseptregisteret støtter denne antakelsen, og vi konkluderer derfor med at det er svært usannsynlig at behandling hos fastlege utjevner den geografiske variasjonen i bruk av botulintoksin mot migrene som er funnet i spesialisthelsetjenesten."
        },
        {
          "type": "resultatboks",
          "data": "Migrene_4pasienter_sykemld.json",
          "publisert": "2022-03-08T15:35:16.211Z",
          "oppdatert": "2022-03-08T15:35:16.308Z",
          "overskrift": "Sykemeldinger",
          "ingress": "Nasjonalt var 28% av utvalget sykemeldt minst en gang pr. år på grunn av migrene. Andelen sykemeldte varierte fra 20% for bosatte i opptaksområdet Diakonhjemmet til 31% i Akershus.",
          "utvalg": "Migrene/pasientutvalget består av 53 627 personer pr. år, registrert med hoved- eller bidiagnose migrene (ICPC2: N89, ICD10: G43) i perioden 2018-2021.\nPersoner med sykemeldinger er personer fra migrene/pasientutvalget som er registrert med minst en sykemelding hos fastlege eller legevakt, hvor hoveddiagnosen er migrene. \n\nInklusjon sykemelding:\n\n* Hoveddiagnose migrene\n* Fastlege eller legevakt\n* Normaltariff/takst L1\n\nInklusjon pasientutvalg:\n\n* Pasienten har minst tre kontakter med diagnosen epilepsi\n* Kontaktene kan ikke være gjennomført på samme dag\n* Pasienten kan inkluderes på grunnlag av kontakter i enten spesialist- eller kommunehelsetjenesten. \n* Minst en av kontaktene må være med hoveddiagnose.\n\nResultatene viser andel av pasientutvalget som har hatt minst en sykemelding i perioden 2019-2021.\n\n- - -",
          "resultat": "I perioden 2019-2021 var om lag 12 000 personer i utvalget årlig sykemeldt minst en gang med diagnosen migrene. Gjennomsnittsalderen var 39 år, og 83% av de sykemeldte var kvinner.  Nasjonalt svarer det til at 28% av utvalget var sykemeldt minst en gang pr. år på grunn av migrene. Andelen sykemeldte varierte fra 20% for bosatte i opptaksområdet Diakonhjemmet til 31% i Akershus. \n\nEgenmeldinger grunnet migrene inngår ikke i denne fremstillingen, men det er estimert at om lag 2 milloner fraværsdager pr. år fra arbeid og studier skyldes migrene (<https://www.dagensmedisin.no/blogger/anette-storstein/2019/07/23/migrene-underdiagnostisert-underbehandlet-og-undervurdert2/>). Migrene forekommer hyppigst hos personer i arbeidsfør alder, og samfunnets kostnader forbudet med dette fraværet kommer derfor i tillegg til sykdommens belastning på den enkelte pasient og hennes familie. \n\nDet høye sykefraværet indikerer at mange unge voksne, hovedsakelig kvinner, med alvorlig migrene lever med store plager av sin sykdom."
        }
      ]
    },
    {
      "overskrift": "Har du spørsmål?",
      "innhold": [
        {
          "type": "tekst",
          "tekst": "Har du spørsmål, ris eller ros? Ta gjerne kontakt!\n\nDu kan ta kontakt direkte med prosjektleder [Kristel Guldhaugen](Kristel.Ailin.Sletten.Guldhaugen@helse-nord.no) eller sende en mail til helseatlas@skde.no."
        }
      ]
    }
  ],
  "publisert": false
}